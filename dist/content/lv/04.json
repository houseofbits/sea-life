{
    "id": 4,
    "latinTitle": "Clangula hyemalis",
    "title": "Kākaulis",
    "order": "<small>zosveidīgo</small> Anseriformes",
    "family": "<small>pīļu</small> Anatidae",
    "content": [
        {
            "title": "Ārējais izskats",
            "content": "Ķermeņa garums 37 - 60 cm, svars 0,4 - 0,9 kilogrami. Kākauļi ir maza auguma pīles ar mazu galvu un mazu, pelēku knābi. Kākaulim ir raksturīga liela apspalvojuma zīmējuma dažādība. Apspalvojuma pamatkrāsa tēviņiem ir balta, ar brūnu, pelēku un melnu rakstu, kas atkarīgs no dzimuma, vecuma un sezonas. Kākauļi ir unikāli ar to, ka apspalvojumu gan tēviņi, gan mātītes maina trīs reizes gadā. Riesta laikā tēviņi ir baltāki, bet vēlāk, nomainot spalvu, tie kļūst tumšāki. Seja parasti ir balta, spārni tumši, ar baltiem pleciem, pavēdere balta. Mātītes ir brūni raibas, ar gaišu galvu un pavēderi."
        },
        {
            "title": "Izplatība",
            "content": "Holarktikas ziemeļu piekrastēs cirkumpolārs. Ziemo ziemeļu reģionu jūru seklumos un piekrastēs, Eiropā sasniedzot Francijas ziemeļus. Atsevišķās vietās ziemo arī iekšzemē, piemēram, Ziemeļamerikā Lielajos ezeros un centrālajā Eiropā. Latvijā lielā skaitā caurceļo un ziemo jūrā. Atsevišķi īpatņi ziemā var uzturēties arī piejūras ezeros vai pat Daugavā. Vasaras mēnešos atsevišķi putni regulāri sastopami jūras piekrastē."
        },
        {
            "title": "Barība",
            "content": "Barojas ar moluskiem, vēžveidīgajiem, ūdens bezmugurkaulniekiem, arī ar dažādiem augiem un aļģēm."
        },
        {
            "title": "Ligzdošana",
            "content": "Ligzdo pārsvarā tundrā iekšzemes ūdeņos. Ligzda atrodas uz zemes. Tā tiek būvēta no dubļiem un augu daļām, bet pēc tam izklāta ar dūnām. Perē un mazuļus vada tikai mātīte.  Dējumā 6 - 11 olas. Latvijā neligzdo."
        },
        {
            "title": "Kākaulis un cilvēks",
            "content": "Latvijā nav medījams putns. Ligzdošanas vietās kākauļus apdraud biotopa pārmaiņas un zudums gan dabisku iemeslu, gan cilvēka darbības (naftas un gāzes ieguve) dēļ, bet ziemošanas vietās  -  piesārņojums, barības konkurenti un zvejnieku tīkli."
        }
    ],
    "fact": "Pavasarī jūrā kākaulis sauc savu vārdu: \"kā-kau-lit, kā-kau-lit\".Var ienirt līdz pat 60 m dziļumam.",
    "identifier": "32",
    "imageFileName": "kaakaulis.png",
    "group": 2,
    "thumbnailImageTransform": {
        "left": -60,
        "top": 9,
        "width": 505
    },
    "detailImageTransform": {
        "left": 184,
        "top": 301,
        "width": 614
    },
    "factTextTransform": {
        "height": 375,
        "top": 171,
        "left": 278,
        "width": 400
    },
    "familyTextTransform": {
        "height": 194,
        "top": 616,
        "left": 661
    }
}