Sīga Coregonus sp.
Kārta: Salmoniformes
Dzimta: Salmonidae

Ārējais izskats
Sīga ir lašveidīgo kārtas zivs ar raksturīgu taukspuru starp muguras un astes spuru. Var sasniegt 12 kg lielu svaru.

Izplatība
Sīga ir sastopama ūdeņos apkārt Ziemeļpolam. Eiropā izplatīta gan saldūdens, gan jūras ūdeņos.

Barība
Mazuļi sākumā barojas ar zooplanktonu. Pieaugušas zivis barojas ar bezmugurkaulniekiem, zivju ikriem un nelielām zivīm, pārsvarā jūrasgrunduļiem.

Attīstība
Nārsto oktobrī–decembrī, bet nārsta migrāciju veic jau jūnijā–oktobrī. Gan upēs, gan jūrā izvēlas nārstot rajonos ar akmeņainu vai grants substrātu.

Zveja
Sīgām ir augsta komerciālā un gastronomiskā vērtība.

Interesanti fakti
Mūsdienu literatūrā pastāv uzskats, ka Eiropā un tās piekrastē var būt sastopamas nevis viena, bet pat vairāk nekā 59 dažādas sīgu sugas.
