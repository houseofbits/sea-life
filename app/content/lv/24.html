Nigliņš Hyperoplus lanceolatus
Kārta: Perciformes
Dzimta: Ammodytidae

Ārējais izskats
Neliela piekrastes zivs, tomēr lielāki īpatņi var sasniegt 40 cm garumu. Ārēji līdzīga tūbītei. Bieži ir zaļgani zilā krāsā, tomēr var arī būt dzeltenīgi brūna.

Izplatība
Nigliņš sastopams Ziemeļaustrumatlantijas jūrās. Apdzīvo gandrīz visu Baltijas jūru, izņemot Somu un Botnijas līča tālākos galus.

Barība
Mazie nigliņi pārtiek no zooplanktona, pieaugušie īpatņi ēd arī jūrasgrunduļus, salaku un reņģu mazuļus un kāpurus. Nigliņi uzturas piekrastes seklūdens zonā uz smilšainas grunts, kur par barības objektiem tie konkurē ar mazajām plekstēm.

Attīstība
Nārsto no maija līdz augustam. Ikri tiek nērsti nelielām pikām uz smiltīm.

Zveja
Latvijā nozvejo nelielos apjomos, galvenokārt reņģu piezvejā. Nigliņus makšķernieki mēdz izmanot kā ēsmas zivtiņu. Nigliņš ir nozīmīgs zvejas objekts Ziemeļjūrā.

Interesanti fakti
Lielāko dzīves daļu tie pavada, ierakušies smiltīs, kur tie slēpjas no plēsējiem – ūdensputniem, roņiem, asariem, akmeņplekstēm un mencām, kas labprāt tos izmanto uzturā.
