<h1>Četrragu buļļzivs Myoxocephalus quadricornis</h1>
<p>Kārta: Scorpaeniformes</p>
<p>Dzimta: Cottidae</p>

<h2>Ārējais izskats</h2>
<p>Četrragu buļļzivs ir jūrās un saldūdeņos tuvu gultnei dzīvojoša zivs. Viena no galvenajām sugas pazīmēm ir četri
    “ragi” – bumbuļveida kaula veidojumi galvas virspusē. Āda kaila, segta ar rindās izvietotām nelielām kaula
    plātnītēm. Mātītes var sasniegt 35 cm, tēviņi – 23 cm garumu un 0,95 kg svaru.</p>

<h2>Izplatība</h2>
<p>Četrragu buļļzivs ir sastopama Ziemeļu puslodē.</p>

<h2>Barība</h2>
<p>Galvenokārt ēd sīkus vēžveidīgos, reizēm ikrus un nelielas zivis.</p>

<h2>Attīstība</h2>
<p>Nārsto uz grunts no novembra līdz februārim. Tēviņi veido nārsta ligzdu un apsargā ikrus līdz to izšķilšanās brīdim
    pat trīs mēnešus.</p>

<h2>Zveja</h2>
<p>Četrragu buļļzivis ir lietojamas uzturā, taču to nozīme komerciālajā zvejā ir neliela. Parasti tiek nozvejota kā
    piezveja.</p>

<h2>Interesanti fakti</h2>
<p>Iespējams, ka šī bijusi viena no pirmajām jūras zivju sugām, kas pirms aptuveni 10 tūkstošiem gadu pēc ledus laikmeta
    beigām ienāca Baltijas jūras baseinā.</p>


