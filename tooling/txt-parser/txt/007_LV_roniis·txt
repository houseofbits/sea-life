
Pelēkais ronis 
Halichoerus grypus
Kārta: plēsēju Carnivora
Dzimta: roņu Phocidae

Ārējais izskats
Lielākais no Baltijas jūras roņiem. Mātītes ir mazākas par tēviņiem. Masa 100  -  310 kg. Apmatojuma krāsa var būt mainīga, tomēr dominē pelēkie toņi.

Izplatība
Sastopams Atlantijas okeāna ziemeļdaļā. Galvenokārt uzturas salu apkaimē. Vasarā atpūšas piekrastē, ziemā uz ledus. 

Barība 
Medī ūdenī. Zivis: mencas, butes, renģes, laši, retāk vēžveidīgie un gliemji.

Attīstība
Baltijas jūras pelēkajiem roņiem mazuļi parasti dzimst februārī un martā uz ledus. Ja tā nav, tad jūras piekrastē vai uz salām.

Medības
Savulaik roņi intensīvi medīti galvenokārt tauku un kažokādu ieguvei, kas noveda pie krasas skaita samazināšanās 20. gs. sākumā.

Interesanti fakti 
Pieaugušie dzīvnieki zem ūdens spēj uzturēties ilgāk nekā desmit minūtes. Mazuļu baltais, pūkainais apmatojums nav ūdensdrošs.


