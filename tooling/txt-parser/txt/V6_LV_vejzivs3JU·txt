
Vējzivs 
Belone belone
Kārta: vējzivjveidīgo Beloniformes
Dzimta: vējzivju Belonidae 
                                                                               
Ārējais izskats
Zivīm ir raksturīgs zilganzaļš muguras krāsojums un sudrabaini sāni. Ķermeņa ārējā uzbūve ir labi piemērota straujam paātrinājumam. Garumā var nedaudz pārsniegt 1 m un sasniegt 1 kg svaru.
      
Izplatība
Vējzivs apdzīvo Austrumatlantijas un Vidusjūras reģionu. Baltijas jūrā iemigrē aprīlī un maijā, kad lielākā daudzumā sastopama tās dienvidu un centrālajā daļā. 

Barība
Vējzivs mazuļi barojas ar zooplanktonu un kukaiņiem, pēc tam pāriet uz lielākiem vēžveidīgiem organismiem un zivīm, galvenokārt nelielām pelaģiskām sugām. 


Attīstība
Latvijas piekrastē nārsts parasti notiek maijā un jūnijā. Ikriem ir gari, lipīgi pavedieni, kas atvieglo nostiprināšanos uz substrāta. Pēc izšķilšanās kāpuri uzturas ūdens virsējā slānī un, ja tiek izbiedēti, vertikāli ienirst dziļāk. 

Zveja 
Vējzivs ir nozīmīgs zvejas objekts, pavasaros tiek makšķerēta. Lielākoties nozvejo ar reņģu un apaļo jūrasgrunduļu zvejas rīkiem. 

Interesanti fakti 
Vējzivs kauli zilganzaļā krāsā, ko rada īpašs pigments  -  biliverdīns. Neraugoties uz savdabīgo asaku krāsu, zivi var droši lietot uzturā.

