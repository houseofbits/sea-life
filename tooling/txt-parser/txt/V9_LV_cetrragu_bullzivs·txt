Četrragu buļļzivs 
Myoxocephalus quadricornis
Kārta: skorpēnveidīgo Scorpaeniformes
Dzimta: platgalvju Cottidae

Ārējais izskats
Četrragu buļļzivs ir jūrās un saldūdeņos tuvu gultnei dzīvojoša zivs. Viena no galvenajām sugas pazīmēm ir četri "ragi"  -  bumbuļveida kaula veidojumi galvas virspusē. Āda kaila, segta ar rindās izvietotām nelielām kaula plātnītēm. Mātītes var sasniegt 35 cm, tēviņi  -  23 cm garumu un 0,95 kg svaru.

Izplatība
Četrragu buļļzivs ir sastopama Ziemeļu puslodē. 

Barība
Galvenokārt ēd sīkus vēžveidīgos, reizēm ikrus un nelielas zivis.

Attīstība
Nārsto uz grunts no novembra līdz februārim. Tēviņi veido nārsta ligzdu un apsargā ikrus līdz to izšķilšanās brīdim pat trīs mēnešus. 

Zveja
Četrragu buļļzivis ir lietojamas uzturā, taču to nozīme komerciālajā zvejā ir neliela. Parasti tiek nozvejota kā piezveja. 

Interesanti fakti
Iespējams, ka šī bijusi viena no pirmajām jūras zivju sugām, kas pirms aptuveni 10 tūkstošiem gadu pēc ledus laikmeta beigām ienāca Baltijas jūras baseinā.


