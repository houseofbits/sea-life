
Jūras dzeloņgalve 
Taurulus bubalis
Kārta: skorpēnveidīgo Scorpaeniformes
Dzimta: platgalvju Cottidae

Ārējais izskats
Jūras dzeloņgalve parasti sasniedz 10 - 15 cm garumu. Atšķirībā no buļļzivīm tai ir liels dzelonis galvas sānos. Nārstojošiem tēviņiem vēders kļūst oranžsarkans ar zilganbaltiem plankumiem. 

Izplatība
Jūras dzeloņgalve ir sastopama Ziemeļeiropas un Rietumeiropas piekrastē, plaši izplatīta Kategatā un Baltijas jūras dienvidu daļā. Dzīvo seklā piekrastē starp akmeņiem. 

Barība
Ēd vēžveidīgos, tārpus un nelielas zivis.

Attīstība
Nārsto no februāra līdz aprīlim. 

Zveja
Jūras dzeloņgalvei nav rūpnieciskas nozīmes, tā netiek makšķerēta vai zvejota. 
      
Interesanti fakti
Zivs neilgu laiku spēj elpot gaisu ārpus ūdens. Spēj ļoti labi maskēties, pielāgojot ķermeņa krāsojumu apkārtējai videi. 


