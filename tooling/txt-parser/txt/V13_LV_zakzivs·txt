Zaķzivs 
Cyclopterus lumpus 
Kārta: skorpēnveidīgo  Scorpaeniformes
Dzimta: zaķzivju Cyclopteridae

Ārējais izskats
Zaķzivs Baltijas jūrā izaug 20 cm gara. Parasti tās ir pelēcīgi zilā krāsā, bet nārsta laikā tēviņiem vēders iekrāsojas sarkanā, mātītēm  -  zilgani zaļā krāsā. 

Izplatība
Zaķzivis ir sastopama Atlantijas okeāna ziemeļdaļā. 

Barība
Pamatbarība ir dažādi vēžveidīgie un tārpi. Peldot augstāk virs jūras grunts, zaķzivs barojas ar medūzām un mazām zivtiņām. 

Attīstība
Nārsts notiek ziemas un pavasara mēnešos piekrastes tuvumā. Tēviņi uz nārstu ierodas pirmie un aizņem nārsta teritoriju. Zaķzivis nārsta laikā veido pārus. Pēc nārsta tēviņi apsargā ikrus. 

Zveja
Dažās valstīs zaķzivis tiek zvejotas. No zaķzivs ikriem gatavo kaviāru. 

Interesanti fakti
Zaķzivīm nav peldpūšļa. Vēdera spuras ir saaugušas, veidojot piesūcekni, ar ko zaķzivis var piestiprināties pie akmeņaina substrāta.
