
Brētliņa 
Sprattus sprattus
Kārta: siļķveidīgo Clupeiformes 
Dzimta: siļķu Clupeidae

Ārējais izskats 
Brētliņa ir neliela, reņģei līdzīga pelaģiska jūras zivs. Salīdzinājumā ar reņģi brētliņai sānu daļa ir platāka. Atšķirībā no reņģes brētliņai vēdera apakšējā daļa ir ar asām ķīļa zvīņām. Var sasniegt 17 cm garumu un 25 g svaru.

Izplatība
Brētliņas ir izplatītas Eiropas, Ziemeļāfrikas, Vidusjūras un Melnās jūras ūdeņos. Brētliņas dod priekšroku dzīvei sāļākos ūdeņos nekā reņģes.

Barība
Visās attīstības stadijās barojas ar zooplanktonu. Kāpuri barojas ar izmēros mazākām zooplanktona agrīnajām attīstības stadijām. Intensīvākā barošanās ir pēcnārsta periodā augustā un septembrī.

Attīstība
Nārsta sezona ilgst no februāra līdz augustam. Ikri tiek nērsti ar 8 - 10 dienu intervālu starp nēršanas reizēm. To attīstība parasti notiek 30 - 60 m dziļumā. Pēc izšķilšanās kāpuri izplatās ar ūdens masas kustību. Baltijas jūrā brētliņas var sasniegt pat 21 gada vecumu, lielākā daļa zivju ir vecumā līdz 5 gadiem. 

Zveja
Baltijas jūrā mūsdienās brētliņa ir viszvejotākā zivju suga. Brētliņas pamatā tiek zvejotas ar traļiem atklātā jūrā.

Interesanti fakti
Mūsdienās brētliņas kopā ar reņģēm ir dominējošās zivju sugas Baltijas jūrā. Ar tām barojas daudzas plēsīgās sugas. 


