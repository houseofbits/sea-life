Četrtaustekļu jūrasvēdzele 
Enchelyopus cimbrius
Kārta: mencveidīgās Gadiformes
Dzimta: mencu Gadidae

Ārējais izskats
Jūrasvēdzelei ir slaids ķermenis ar mazām zvīņām. Mugura var būt gan zilgani, gan brūngani pelēcīga. Jūrasvēdzelei ir 4 gari taustekļi: viens uz apakšžokļa, viens augšlūpas centrā un divi katrā pusē pie ārējās nāss malas. Baltijas jūrā maksimālais izmērs var būt līdz 36 centimetriem. 

Izplatība
Sastopama Ziemeļatlantijā līdz Islandei. Baltijas jūrā  -  līdz Somu jūras līcim un Botnijas līcim.

Barība
Ēd bentiskus jūras vēžveidīgos un tārpus.

Attīstība
Parasti nārsto no marta līdz augustam. Gan ikri, gan kāpuri ir pelaģiski.

Zveja
Zvejnieku un makšķernieku lomos šīs sugas nozīme ir nebūtiska. 

Interesanti fakti
Atšķirībā no citām zivīm no pirmās muguras spuras labi attīstīts ir pirmais stars, kas padara šo zivi viegli atšķiramu no citām.




