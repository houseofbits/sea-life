Reņģe 
Clupea harengus 
Kārta: siļķveidīgo Clupeiformes
Dzimta: siļķu Clupeidae

Ārējais izskats
Rīgas jūras līcī reņģes parasti nepārsniedz 18 cm garumu, tomēr citur var izaugt 30 cm garumā. 
      
Izplatība
Reņģe ir plaši izplatīta Ziemeļatlantijas reģionā. Tās ir spējīgas pielāgoties ļoti dažādiem jūras apstākļiem un dzīvot teritorijās ar samazinātu ūdens sāļumu. 
      
Barība
Reņģes pārsvarā barojas ar sīkiem vēžveidīgiem organismiem  -  zooplanktonu, taču lielākās zivis var baroties arī ar zivju mazuļiem. Veic diennakts vertikālās migrācijas, sekojot barības organismiem. 

Attīstība
Galvenie nārsta mēneši ir maijs un jūnijs. Reņģe nārsto piekrastes rajonos un sēkļos atklātā jūrā, visbiežāk ikrus nēršot vietās, kur uz grunts ir zemūdens aļģu audzes.

Zveja
Reņģes ir ļoti nozīmīgas zivis Baltijas jūras komerciālajā zvejā. 

Interesanti fakti
Ārpus Baltijas jūras dzīvojošo reņģi latviski parasti sauc par siļķi.
