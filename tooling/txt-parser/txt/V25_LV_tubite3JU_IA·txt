
Tūbīte 
Ammodytes tobianus
Kārta: čūskzivjveidīgo Trachiniformes
Dzimta: tūbīšu Ammodytidae

Ārējais izskats
Tūbīte visbiežāk ir dzeltenīgi brūnā krāsā, ar baltu vēderu. Baltijas jūrā var sasniegt 20 cm garumu. Ārēji līdzīga nigliņam. Dabā šīs zivis var atšķirt, atverot muti, tūbītei tā veido piltuvi. 

Izplatība
Sastopama Atlantijas ziemeļaustrumu piekrastēs un jūrās. Baltijas jūrā mīt visos piekrastes ūdeņos.  

Barība 
Tūbītes mazuļi pārtiek no zooplanktona. Arī pieaugušām tūbītēm pamatbarība ir zooplanktons, dažkārt ēd arī nelielus vēžveidīgos. 

Attīstība
Baltijas jūrā nārsts notiek jūnijā un augustā. Ikri ovāli, tiek nērsti nelielām pikām uz smiltīm. Kāpuri pelaģiski.

Zveja
Tūbītēm nav rūpnieciskas nozīmes zvejā. Līdzīgi kā nigliņus, makšķernieki un zvejnieki tūbītes izmanto par ēsmas zivi. 

Interesanti fakti
Tūbītes ir nozīmīgas zivis piekrastes ekosistēmā, tās uzturā izmanto gan piekrastes plēsīgās zivis, gan arī ūdensputni un roņi. Diennakts gaišo daļu tūbītes lielākoties pavada, ierakušās smiltīs. 


